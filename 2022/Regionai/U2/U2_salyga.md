**U2. Grojaraštis.**
Duotas dainų rinkinys, kai kiekvieną dainą atlieka vienas iš atlikėjų. Parašykite programą, kuri iš
duoto dainų rinkinio sudarytų grojaraštį taip, kad būtų sugrotos visos dainos po vieną kartą ir kad būtų kuo mažiau
iš eilės einančių to paties atlikėjo dainų. Esant keliems galimiems variantams, pateikite vieną iš jų.

**Duomenys.** Tekstinį failą ‘U2.txt’ sudaro dvi eilutės: pirmoje eilutėje nurodytas
atlikėjų kiekis M (1≤M≤20). Antroje eilutėje atskiriant tarpais pateiktas
kiekvieno atlikėjo atliekamų dainų kiekis (≤100).

**Rezultatai.** Ekrane pateikite sudaryto grojaraščio dainų seką tarpais atskiriant
grojamos dainos atlikėjo numerį. 
